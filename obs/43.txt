====== 43.Ya pag-umpisan Manampalatayay Miaawyun ======

{{https://api.unfoldingword.org/obs/jpg/1/en/360px/obs-en-43-01.jpg}}


Sên nakapag-udung nga si Jesus sa langit, nanugêl pun sa Jerusalem ma mani tagasunul na tagawan abiin na intipan kallan Jesus. Pawa silan miaawyun manalangin. 

{{https://api.unfoldingword.org/obs/jpg/1/en/360px/obs-en-43-02.jpg}}

Tinawun tawun  pamakalibas limampuy allu pamakayarin  Pestan  Kaligtasan, pan-ikalutun mani Judiuy maulagay  pesta, ya pambegen lan  Pentecostes. Sa Pestan Pentecostes  pan-ikalutu lay pamupul lan mani trigu. Amesen  Pestan Pentecostes. Kabay mamakuy kaganawan Judiu sa babun luta sa Jerusalem amên miaawyun silan  magkalutu sa pesta. 


{{https://api.unfoldingword.org/obs/jpg/1/en/360px/obs-en-43-03.jpg}}


Gisay allu, miaawyun na mani tagasunul Jesus, mamakun ni nakalêngê silan sênêg sa buun bali ya pagtipunan la. Ya sênêg ga ati nanuwad malakas sa angin. Dilag silan nakit ta paran apuy ya nanuwad dila ya nag-ugpa sa balang gisa kalla. Pamakayari, natupus silan Ispiritun Bapan Namalyari buy bêngat ta silan nakapagsabin magmikakanayun na sabi.  

{{https://api.unfoldingword.org/obs/jpg/1/en/360px/obs-en-43-04.jpg}}

Sên nalêngên idi baydu sa Jerusalem ya magsabi silan magmikakanayun na sabi, nititipun na mani tawu. Labay lan matandan nu sabêt ta nalyari.  Sên nalêngê lay mani tagasunul ya magsabi sa sabi la, nakaupapas sila. Gawan nalêngê lay pansabin mani tagasunul nu sabêt ta mangangêd da dinyag Bapan Namalyari.

{{https://api.unfoldingword.org/obs/jpg/1/en/360px/obs-en-43-05.jpg}}


Dilag dakun umnu bayduy nagsabin, “Kay malasing nga mani tawun abiin!” Nuwa nidêng si Pedru buy sinabi  na kalla, “Mallêngê kaw kangku! Asê malasing nga mani tawun ati nun a natupad amêsên na sinabin Propeta Joel, ‘Sa tawlin mani allu, idin kuy Ispiritu ku sa mani tawu.’” 

{{https://api.unfoldingword.org/obs/jpg/1/en/360px/obs-en-43-06.jpg}}

“Mani Israelita, si Jesus nanyag yan malakêy mamakaupapas sa kapamilatan kapangyarian Bapan Namalyari. Tanda kuy tanda yu ya buy nakitan yu ya nuwa impapaku yu ya pun êt sa krus!” 

{{https://api.unfoldingword.org/obs/jpg/1/en/360px/obs-en-43-07.jpg}}

“Nuwa pinabyay yan manguman Bapan Namalyari. Kabay natupad da kanay  pansabin sa kasulatan, ‘A mu paulayan bumata sa pamilbêngan na Banal mun Anak.’ Pinabyay Bapan Namalyari si Jesus. Sikay mismuy nakakit ati.”

{{https://api.unfoldingword.org/obs/jpg/1/en/360px/obs-en-43-08.jpg}}

“Si Jesus,  idi yina  amêsên sa êtêb panabtab Bapa tamun Namalyari. Buy in-utus Jesus ya Ispiritun Bapa na kaparisun impangaku na. Ya mangaakit buy mangalêngê yu amêsên sabay ya ati ya pagpapêtêg ga natupad day pangakun Bapan Namalyari.” Ya kaganawan mangaakit  buy mangalengu yu,  Espiritun Bapan Namalyari ya nanyag.”


{{https://api.unfoldingword.org/obs/jpg/1/en/360px/obs-en-43-09.jpg}}


“Sêpat yun mapukatan ya si Jesus ya impaku yu sa krus, sabay siyay dinyag Bapan Namalyarin Panginuun buy Mamiligtas!”

{{https://api.unfoldingword.org/obs/jpg/1/en/360px/obs-en-43-10.jpg}}


Sadyay lungkut mani tawuy nallêngê sa mani bagay ya sinabin Pedru. Kabay namatang sila kan Pedru buy sa mani tagasunul, “Mani mapatêl, sabêt ta sêpat yan daygên?”

{{https://api.unfoldingword.org/obs/jpg/1/en/360px/obs-en-43-11.jpg}}


Nakitbay si Pedru, “Magsisi kaw buy magpabawtismu sa lagyun Jesu Cristu amên patawarên Bapan Namalyari ya mani kasalanan yu. Buy Idin na et kamuyuy Ispiritun Bapan Namalyari.”

{{https://api.unfoldingword.org/obs/jpg/1/en/360px/obs-en-43-12.jpg}}

Malakêy naniwala sa sinabin Pedru buy nagin tagasunul silan Jesus. Kabay nagpabawtismu sila. Sa allu êt abitu, tatluy libuy tawuy nidagdag sa mani manampalataya kan Jesus. Sabay silay pinag-umpisan manampalatayay miaawyun sa Jerusalem. 

{{https://api.unfoldingword.org/obs/jpg/1/en/360px/obs-en-43-13.jpg}}

Ya mani bayun nanampalataya kan Jesus, pawa silan mamaku sa mani apostul amên mallêngê sa mani pan-iaral la, pawa silan miaawyun bilang mipapatêl sa panampalataya, pawa sila êt miaawyun mangan tinapay bilang pangganaka la sa dinyag Jesus, buy pawa silan manalangin. Matula silan miaawyun mangulimen kan Bapan Namalyari buy nu sabet ta idi kalla mipam-i sila sa balang gisa. Manged da pangelew kaatag tawu kalla. Buy allu allun  mallumakey manampalataya. 

//A Bible story from: Acts 2//


