====== 36. Nagbayuy lupan Jesus ======

{{https://api.unfoldingword.org/obs/jpg/1/en/360px/obs-en-36-01.jpg}}


Gisay allu, pikilakun Jesus ya tatluy tagasunul na, si Pedru, buy ya mipatêl la silan Santiagu buy si Juan. (Si Juan na pantukuyun baydi alwan si Juan na namawtismu kan Jesus). Kay kakapad lay sinumukpa sa matag-ay ya bung-uy amên manalangin. 

{{https://api.unfoldingword.org/obs/jpg/1/en/360px/obs-en-36-02.jpg}}


Kaban manalangin si Jesus, sinumawang nga lupa nan nanuwad mamut buy ya yaming na, pinupumutin nanuwad sawang nga ayin kaparisu baydi sa babun luta.

{{https://api.unfoldingword.org/obs/jpg/1/en/360px/obs-en-36-03.jpg}}


Pamakayari bengat tan nagpakit si Moises buy si Elias ya makisabi kan Jesus. Nabyay ya luway liyakin ati sa babun luta dakun umnuy nay dinalan na tawun na inlumibas bayu pun malyari ya ati. Nakisabi sila kan Jesus tungkul sa kamatyan nay madani yan malyari sa Jerusalem. 

{{https://api.unfoldingword.org/obs/jpg/1/en/360px/obs-en-36-04.jpg}}


Kaban makisabi si Moises buy si Elias  kan Jesus, sinabin Pedru kan Jesus, “Panginuun, mangêd da idi  kay baydi. Nu labay mu, manyag  kay tatluy sawung: gisa kamu, gisa kan Moises buy gisa êt kan Elias.” Nasabin  Pedruy abiin gawan natalbakan na.

{{https://api.unfoldingword.org/obs/jpg/1/en/360px/obs-en-36-05.jpg}}


Kaban magsabi pun si Pedru, natugpawan buy napalitêngan silan mamakasilêw wa ginem. Dilag tunuy ya ubat sa ginem ya magsabin, “Ati ya kakaidwan kun Anak ya lubus kapapaidu kangku. Mallêngê kaw kana!” Gawan sa limun mani tagasunul nipaglukub sila sa luta.


{{https://api.unfoldingword.org/obs/jpg/1/en/360px/obs-en-36-06.jpg}}


Tinalan silan Jesus buy sinabi na kalla, “Agana kaw malimu. Mideng kaw.”  Sên nangêlêw sila sa palitêng la, kay si Jesus tanay nakitan la. 


{{https://api.unfoldingword.org/obs/jpg/1/en/360px/obs-en-36-07.jpg}}


Inlumunsan na si Jesus buy mani tagasunul na ubat sa bung-uy. Sinabin Jesus kallay, “Gana yu sabin agyan kansabêt man na nakitan yu. Madani yakinan mati nuwa manguman nakun mabyay. Nu nalyari yay sinabi ku, malyari yinan ikuwentu. 

//A Bible story from: Matthew 17:1-9; Mark 9:2-8; Luke 9:28-36//


