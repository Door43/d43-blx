====== 47. Pablo buy Silas sa Filipos ======


{{https://api.unfoldingword.org/obs/jpg/1/en/360px/obs-en-47-01.jpg}}


Kaban mamita si Saulu sa sakup Roma, si lagyuy ginamit na Pablu. Gisay allu, pikilakun Pablu si Silas ya kaluguran na papakun sa Filipus amên  iaral la bayduy Mangêd da Balita tungkul kan Jesus. Naku sila sa gisay lugal la madani sa ilug. Mamakuy mani tawu baydu amên manalangin. Napagkaluguran la êt bayduy gisay babayi ya naglagyun Lydia ya gisay magtindan telay nagbatêk muradu. Mangidu buy mangulimen ya kan Bapan Namalyari.

{{https://api.unfoldingword.org/obs/jpg/1/en/360px/obs-en-47-02.jpg}}


Sên napukatan Lydiay mensayi tungkul kan Jesus, nagpabawtismu ya buy buun pamilya na. Sinagyat na êt silan Pablu buy si Silas amên patugêlan na pun baydu sa bali na. Kabay nanugêl sila yabay baydu.

{{https://api.unfoldingword.org/obs/jpg/1/en/360px/obs-en-47-03.jpg}}


Pawan mamaku silan Pablu buy si Silas sa mani tawu sa lugal la panalanginan sa Filipus. Allu-allu makitan la bayduy gisay ipus sa anak ka babayi ya kilalaku kalla. Ya babayin abiin, nasêdakan yan nadawak ka ispiritu. Dilag yan kabiyasnan manuga sa kapamilatan nadawak ka ispiritu. Kabay maragul la panakitan mani amung na.

{{https://api.unfoldingword.org/obs/jpg/1/en/360px/obs-en-47-04.jpg}}

Nu makitan na si Pablu buy si Silas, pikilalakwan na sila buy masnêg nan pan-isabi ya, “Si mani tawun ati, lingkud silan Bapan Namalyari ya Katatag-ayan! Pan-iaral la kamuyu nu parasaantu kaw iligtas Bapan Namalyari!” Piuman-uman nan pansabin na abiin. Kabay nasulukan Pablo.

{{https://api.unfoldingword.org/obs/jpg/1/en/360px/obs-en-47-05.jpg}}


Gisay allu, masneg ga êt magsabi ya babayi. Nagsuluk ka si Pablu kana.  Kabay pinag-arapan yan Pablu buy intabi nay nadawak ka ispiritu sa lawinin anak, “Sa lagyun Jesus, magtas ka sa anak.” Sa uras êt ta abitu, nagtas sa  nadawak ka ispiritu sa  anak.

{{https://api.unfoldingword.org/obs/jpg/1/en/360px/obs-en-47-06.jpg}}


Sadyay tubag amung anak. Tandan lay nu ayin nay nadawak ka ispiritu sa anak, ayina makapanuga sa mani tawu buy gawan di, ayin nan panakitan na amung babayi. 

{{https://api.unfoldingword.org/obs/jpg/1/en/360px/obs-en-47-07.jpg}}


Kabay ginuluy amung babayi si Pablu buy si Silas papakun sa mani manungkulan Roma. Dinugê lay luwa bayu la insukul.

{{https://api.unfoldingword.org/obs/jpg/1/en/360px/obs-en-47-08.jpg}}


Indin silan Pablu sa nalalêlalêy sukulan  buy masipit  lan impabantay. Binyanan êt kayuy bitis la amên a sila mibita. Nuwa pamakayabi, agyan idi sila sa nadawak ka kabilyan, nagkanta sila pun êt pangulimên kan Bapan Namalyari. 

{{https://api.unfoldingword.org/obs/jpg/1/en/360px/obs-en-47-09.jpg}}

Bêngat tan nangayun malakas. Nibuklat ta mani pasbul sukulan buy naaswag ga kaganawan kadenan mani nakasukul.

{{https://api.unfoldingword.org/obs/jpg/1/en/360px/obs-en-47-10.jpg}}

Sên nipaimatay magbantay, nakitan nay nibuklat ta mani pasbul sukulan. Magpakamati yina dayi gawan indap na nitakas say mani nakasukul. Gawan nu nalyari ya abitu, tanda nay ipapati yan mani nipagtungkulan. Nuwa nakitan yan Pablu. Kabay sinabi na, “Tunggên ka! Agana mu pasakitin na sarili mu, ta abiti kay kaganawan!”

{{https://api.unfoldingword.org/obs/jpg/1/en/360px/obs-en-47-11.jpg}}


Kaban magdani kan Pablu buy kan Silas ya magbantay, manginagin ya sa limu buy pinatang na sila, “Sabêt ta sêpat kun daygên amên miligtas saku?” Sinabin Pablu, “Manampalataya ka sa Panginuun Jesus amên miligtas ka buy pamilya mu.” Pikilaku na silan Pablu buy si Silas sa bali na buy inuyasan nay mani nuka la. In-aral Pabluy Manged da Balita tungkul kan Jesus sa kaganawan tawuy idi baydu. 

{{https://api.unfoldingword.org/obs/jpg/1/en/360px/obs-en-47-12.jpg}}


Sen nanampalatayay na kan Jesus ya magbantay buy pamilya na, binawtismuwan silaynan Pablu. In-il-an lan kanên si Pablu buy si Silas buy niaawyun silan nagsaya. 

{{https://api.unfoldingword.org/obs/jpg/1/en/360px/obs-en-47-13.jpg}}

Pamakawasak, imbus san mani pinunun balayan silan Pablu buy si Silas. Pikisabyan lay luway mitay na sa balayan Filipus. Nuwa bayu sila namita, naku sila pun kan Lydia buy sa kaatag mani kaluguran la. Niwagaw wa Mangêd da Balita tungkul kan Jesus buy kapanlulumakê êt manampalatayay miaawyun.

{{https://api.unfoldingword.org/obs/jpg/1/en/360px/obs-en-47-14.jpg}}


Sa pamakun  Pablu buy kaatag pun na mamunu sa manampalataya sa magmikakanayun na lugal, in-aral lay tungkul kan Jesus. Nanulat sila êt sa mani manampalatayay miaawyun amên papas-êyên lay nakêm mani manampalataya. Ya kaatag sulat ta ati nagin baagin Bibilya.

//A Bible story from: Acts 16:11-40//
