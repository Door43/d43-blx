====== 38. Nakisupakat si Judas sa mani kapatin Jesus ======

{{https://api.unfoldingword.org/obs/jpg/1/en/360px/obs-en-38-01.jpg}}

Tinawun tawun magkalutuy  mani Judiu sa Pestan Kaligtasan  bilang  pangganaka sa pamiligtas  Bapan Namalyari  sa mani ninunu la, dinadinalan nay tawun na inlumibas sabitun inipus  sila sa Egiptu.  Amesen madani yay Pestan Kaligtasan. Kabay sinabin Jesus  sa mani tagasunul nay labay  kun miaawyun  kitamun magkalutu sa Pestan Kaligtasan sa  Jerusalem. Tandan Jesus ya ipapati laya sa Jerusalem.   

{{https://api.unfoldingword.org/obs/jpg/1/en/360px/obs-en-38-02.jpg}}

 

Dilag gisa sa mani tagasunul Jesus ya manalan pera sabay si Judas. Pawa yan manakaw sa peray pantalanên na, gawan lupa yan pera.  Pamakalateng  Jesus buy mani tagasunul na sa Jerusalem, nagdani ya si Judas  sa pinunun mani Judiu.  Tandan Judas sa asê kalabay maniwalay mani pinunun mani Judiu ya si Jesus ya lumatêng nga Mamiligtas buy impalanu  la pun et  nu parasaantu yan ipapati. Gisay allu, naku si Judas sa mani pinunun mani Judiu buy nakisawupan ya kalla nu parasaantun madakêp si Jesus.

{{https://api.unfoldingword.org/obs/jpg/1/en/360px/obs-en-38-03.jpg}}



Namayad sila kan Judas tatlumpuy pilak pera amen isupakat  na si Jesus. Nalyari ya ati kaparisun sinabin mani propeta. Nakalabay si Judas buy namita yan gintan nay pera. Nangkap yan paralan nu parasaantu nan maipadakêp si Jesus.    


{{https://api.unfoldingword.org/obs/jpg/1/en/360px/obs-en-38-04.jpg}}


Kaawyun Jesus ya mani tagasunul na sabitun nagkalutu sila sa Pestan Kaligtasan. Kaban mangan sila, kingwan Jesus ya tinapay buy binis-il. Sinabi na, “Kêwên yu buy kanên na tinapay ya ati. Ati ya lawini kuy idin ku kamuyu. Daygên yuy ati bilang pangganaka kangku.” Sa paradi ya paralan pan-isabin Jesus kallay idin nay sarili na para kalla.   

{{https://api.unfoldingword.org/obs/jpg/1/en/360px/obs-en-38-05.jpg}}


Pamakayari, kingwan Jesus ya alak buy sinabi na, “Inêmên yuy ati. Ati ya daya kuy mibulug amên mapatawad da mani kasalanan tawu ya sabay  et  ta mamapteg  sa  Bayuy Kasunduwan. Balang inemen  yuy  ati  daygên yu bilang pangganaka kangku.”  

{{https://api.unfoldingword.org/obs/jpg/1/en/360px/obs-en-38-06.jpg}}


Pamakayari, sinabin Jesus sa mani tagasunul na, “Gisa kamuyuy mamisupakat kangku.” Nakatêgag ga mani tagasunul na buy nipapatang sila nu sisabet  kallay  manyag parabaydu. Sinabin Jesus, “Si tawuy biyan kun ati ya tinapay sabay ya mamisupakat kangku.” Pamakayari, binyanan nan tinapay si Judas.  


{{https://api.unfoldingword.org/obs/jpg/1/en/360px/obs-en-38-07.jpg}}

Pamakakwan Judas sa tinapay, nasakup  pinan kapangyarian  Satanas. Namita ya buy nakisawupan ya sa mani pinunun mani Judiu amên madakêp la si Jesus. Yabi yanay abitu.   


{{https://api.unfoldingword.org/obs/jpg/1/en/360px/obs-en-38-08.jpg}}

Pamakayari lan nangan, naku si Jesus buy mani tagasunul na sa Bung-uy mani Ulibu. Sinabin Jesus, “Sa yabin ati lakwanan yuku kaparisun nakasulat sa Sabin Bapan Namalyari, ‘Patin kuy magpastul buy mikyat ta mani tupa.’ 

{{https://api.unfoldingword.org/obs/jpg/1/en/360px/obs-en-38-09.jpg}}


Nakitbay si Pedru, “Agyan lakwanan kaw kaganawan, a kataw lakwanan!” 

Sinabin Jesus kan Pedru, “Labay Satanas ya kêwên nakaw kaganawan, nuwa manalangin naku para kamuy Pedru amên asê mitas sa panampalataya mu. Paraman baydu, sa yabin ati bayu mangkati ya manuk, katitlu mun ipuglaw wa a muku kilala.” 

{{https://api.unfoldingword.org/obs/jpg/1/en/360px/obs-en-38-10.jpg}}


Sinabi pun êt Pedruy, “Agyan  mati yaku, a kata ipuglaw.” Para êt bayduy sinabin kaatag pun na mani tagasunul na. 

{{https://api.unfoldingword.org/obs/jpg/1/en/360px/obs-en-38-11.jpg}}


Naku si Jesus buy mani tagasunul na sa lugal la pambêgên Getsemani. Sinabin Jesus kalla, “Manalangin kaw amên a kaw matuksun Satanas.” Pamakayari, namita ya amen makapanalangin yan kay kakapad na. 

{{https://api.unfoldingword.org/obs/jpg/1/en/360px/obs-en-38-12.jpg}}



Katitlun nanalangin si Jesus, “Bapa ku, nu malyari, itas mu dayi kangkuy mani kasakitan na lumatêng. Nuwa nu  kay  ati ya paralan amen mapatawad da  mani kasalanan mani tawu, daygen mu nu  sabet ta  ustu.”  Gawan sa sadyay kapigaganakan Jesus nantuluy sayngit nan paray nan daya. Kabay namiutus si Bapan Namalyarin mani ang-el amên papas-êyên na nakêm na.

{{https://api.unfoldingword.org/obs/jpg/1/en/360px/obs-en-38-13.jpg}}



Balang mayarin manalangin si Jesus, mag-udung ya sa mani tagasunul na buy makitan nan kay pawa silan mamabêlêw. Sa katitlun pag-udung na, sinabi na kallay, “Mimata kaw! Abiti yay tawuy mamisupakat kangku.” 

{{https://api.unfoldingword.org/obs/jpg/1/en/360px/obs-en-38-14.jpg}}




Kaawyun inlumatêng Judas ya mani pinunun mani Judiu, mani sundalus buy malakêy tawu ya dilag gêgtan na kêya buy pamatuk. Nagdani si Judas kan Jesus buy sinabi na, “Mangêd da yabi kamuy, Manuru”, agnan pandêp na kan Jesus.  Ati ya tanda' amên matandan mani kaawyun na nu sisabêt ta dakpên. Sinabin Jesus kana, “Judas, pandep nayi ya gamitin mu amen isupakat taku?”

{{https://api.unfoldingword.org/obs/jpg/1/en/360px/obs-en-38-15.jpg}}

As the soldiers arrested Jesus, Peter pulled out his sword and cut off the ear of a servant of the high priest. Jesus said, "Put the sword away! I could ask the Father for an army of angels to defend me. But I must obey my Father." Then Jesus healed the man's ear. After Jesus was arrested, all the disciples ran away.

Nang dinakip ng mga sundalo si Jesus binunot ni Peter ang tabak niya at nataga niya ang tainga ng lingkod ng punong pari. Sinabi ni Jesus, “Bitawan mo ang tabak mo! Kaya kong hingin sa aking Ama na padalhan ako ng mga anghel para ipagtanggol ako pero kailangan kong sundin ang kalooban niya.” Pagkatapos pinagaling ni Jesus ang nahiwang tainga ng lingkod at ibinalik ito sa dati. Dinakip na nila si Jesus at nagsipagtakbuhan ang mga apostol niya.

Sên dinakêp mani sundalus si Jesus, nanganus kêya si Pedru buy pinutus nay têk ipus puun pari. Sinabin Jesus, “Isakêb muy abiin na  kêya mu! A mu nayi tanday agyu kun yawaden sa Bapa kuy miutus yan  libulibuy ang-el amen itanggul laku? Nuwa kaylangan kun sunulun na kalabayan  Bapa ku.” Pamakayari, pinaiyul Jesus ya têk ipus. Dinakep layna si Jesus  buy  nipamwayuy mani tagasunul na buy inlakwanan laya. 

//A Bible story from: Matthew 26:14-56; Mark 14:10-50; Luke 22:1-53; John 12:6; 18:1-11//


