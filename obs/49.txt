====== 49. Ya  Bayuy Kasunduwan  Bapan Namalyari buy mani  Tagasunul  Na ======


{{https://api.unfoldingword.org/obs/jpg/1/en/360px/obs-en-49-01.jpg}}


Gisay ang-el ya nagsabi sa gisay dalagay maglagyun Maria ya mianak yan gisay anak ka liyaki buy bêgên yan Anak Bapan Namalyari. Kabay nabuktut yabay si Maria gawan sa kapangyarian Ispiritun Bapan Namalyari. Agyan dalaga yapun, nakaanak yan anak ka liyaki buy pinalagyunan nan Jesus. Labay sabin, si Jesus parisun tawu buy Namalyari. 

{{https://api.unfoldingword.org/obs/jpg/1/en/360px/obs-en-49-02.jpg}}


Malakêy mamakaupapas sa dinyag Jesus ya magpapêtêg ga sabay siyay Namalyari. Agyu nan mita sa babun lanêm. Agyu nan patgênên na bagyu. Namaiyul ya êt  nipagsakit, nipatas yan nadawak ka ispiritu sa lawinin tawu, buy pinabyay na êt ta mani nati. Pinakan na êt ta maygit limay libuy tawu sa kapamilatan kay lilimay tinapay buy luluway kênan lanêm. 


{{https://api.unfoldingword.org/obs/jpg/1/en/360px/obs-en-49-03.jpg}}


Biyasan manuru si Jesus, makapangyarian na sabi na gawan Anak yan Bapan Namalyari. Inturu nay sêpat tamun kaidwan na kaparisu tamu kaparisun pangidu tamu sa sarili tamu.


{{https://api.unfoldingword.org/obs/jpg/1/en/360px/obs-en-49-04.jpg}}

Inturu na êt ta sêpat mun kaidwan na Bapan Namalyari un igit sa kaganawan buy igit pun sa pibandiyan mu.

{{https://api.unfoldingword.org/obs/jpg/1/en/360px/obs-en-49-05.jpg}}

Sinabi pun êt Jesus ya kaarian Bapan Namalyari, mas maulaga pun sa dakun sabêt ta bagay baydi sa babun luta. Ya pinakamaulaga para sa gisay tawu, ya miawyun sa kaarian Bapan Namalyari. Nu miawyun sa kaarian Bapan Namalyari, kaylangan mu pun miligtas ubat sa mani kasalanan mu.  

{{https://api.unfoldingword.org/obs/jpg/1/en/360px/obs-en-49-06.jpg}}


Nanuru êt si Jesus sa kaatag ga tawu buy tinanggap la ya buy niligtas kaban si  kaatag gaman, malyarin asê. Sinabin Jesus ya kaatag tawu maiparisu sa mangêd da luta. Tinanggap lay Mangêd da Balitan Jesus buy niligtas sila. Ya kaatag tawu, maiparisu sa nakdêy ya luta sa dadanan, nu saantu asê makapagyamut ya sabin Bapan Namalyari buy asê makapanagêy. Sabay silay mani tawuy asê kalabay mananggap sa mensayi tungkul kan Jesus buy a sila miawyun sa kaarian Bapan Namalyari. 


{{https://api.unfoldingword.org/obs/jpg/1/en/360px/obs-en-49-07.jpg}}

Inturun Jesus ya kakaidwan Bapan Namalyari ya mani makasalanan. Labay na silan patawarên buy maibilang na sila sa mani anak na. 

{{https://api.unfoldingword.org/obs/jpg/1/en/360px/obs-en-49-08.jpg}}


Sinabi êt Jesus kantamu ya nasulapu si Bapan Namalyari sa kasalanan. Sên nangasalanan si Adan buy si Eva, agyan na mani kaapu-apuan la, nidamay yana. Gawan baysên ya balang tawu sa babun luta mangasalanan buy nipapawa kan Bapan Namalyari. Kabay ya kaganawan tawu nagin kapatin Bapan Namalyari.


{{https://api.unfoldingword.org/obs/jpg/1/en/360px/obs-en-49-09.jpg}}


Nuwa gawan kakaidwan Bapan Namalyari ya kaganawan tawu sa babun luta, indin nay kagisagisay Anak na amên nu sisabêt man na manampalataya kana, a ya mipakabili sa ayin katganan na kaparusan nun a mabiyan yan biyay ya ayin katganan.


{{https://api.unfoldingword.org/obs/jpg/1/en/360px/obs-en-49-10.jpg}}


Gawan sa mani kasalanan mu, sêpat kan mati. Sêpat dayin manubag si Bapan Namalyari kamu, nuwa impawês na tanay tubag na kan Jesus ya sêpat dayin sikay katubagan na. Sabitun nati si Jesus sa krus, tinanggap nay pamarusa ya sêpat dayi kamu.


{{https://api.unfoldingword.org/obs/jpg/1/en/360px/obs-en-49-11.jpg}}


Asê nangasalanan si Jesus, nuwa pinili nan maparusan buy mati bilang ganap pa andug amên mapatawad da mani kasalanan mu buy kasalanan kaganawan tawu baydi sa babun luta. Gawan indin Jesus sa sarili na, patawarên Bapan Namalyari ya agyan parasaantu pun kadawak ka  kasalanan mu.


{{https://api.unfoldingword.org/obs/jpg/1/en/360px/obs-en-49-12.jpg}}


A ka mailigtas mangangêd da diyag mu. Ayin kan madiyag amên mabiyan kan pamikibêtêk kan Bapan Namalyari. Kay si Jesus ya makapitas kasalanan mu. Sêpat  kan maniwala ya Anak Bapan Namalyari si Jesus. Sêpat dayin sikay mati, nuwa siyay nati sa krus para kamu  buy pinabyay yan manguman Bapan Namalyari.


{{https://api.unfoldingword.org/obs/jpg/1/en/360px/obs-en-49-13.jpg}}


Iligtas Bapan Namalyari ya kaganawan manampalataya buy mananggap kan Jesus bilang Panginuun nuwa a na iligtas ya asê manampalataya kana. Asê maulaga nu mabandi ka o kalulu, liyaki o babayi, anak o tuwa, o agyan antuy tutugêlan mu. Kaidwan kan Bapan Namalyari buy labay nan manampalataya ka kan Jesus amên magin mangêd da pamikiawyun mu kana.


{{https://api.unfoldingword.org/obs/jpg/1/en/360px/obs-en-49-14.jpg}}


Pansagyatên kan Jesus ya manampalataya ka kana buy magpabawtismu. Maniwala ka nayin si Jesus ya Mamiligtas, ya kagisa-gisay Anak Bapan Namalyari? Maniwala ka nayin makasalanan ka buy sêpat kan parusan Bapan Namalyari? Maniwala ka nayin nati si Jesus sa krus amên itas sa mani kasalanan mu?


{{https://api.unfoldingword.org/obs/jpg/1/en/360px/obs-en-49-15.jpg}}


Nu nanampalataya kayna kan Jesus buy sa dinyag na para kamu, gisa kaynan manampalataya! Inligtas kay nan Bapan Namalyari sa kadlêman Satanas buy gintan na kay na sa kaarian sawang. Intas san Bapan Namalyari ya manan pamibiyay-biyay muy makasalanan buy binyanan na kan bayuy pamibiyay-biyay ya matinêk. 

{{htps://api.unfoldingword.org/obs/jpg/1/en/360px/obs-en-49-16.jpg}}

Nu manampalataya kayna, pinatawad dan Bapan Namalyari ya mani kasalanan mu gawan sa dinyag Jesus. Amêsên, kaluguran kaynan Bapan Namalyari, alwa na kaynan kapati. 


{{https://api.unfoldingword.org/obs/jpg/1/en/360px/obs-en-49-17.jpg}}


Buy bilang kaluguran Bapan Namalyari buy lingkud Jesus ya Panginuun mu, labay minan sunulun na mani pan-ituru na kamu. Agyan manampalataya kayna, mangatuksu ka pun êt mangasalanan, nuwa tapat si Bapan Namalyari. Kabay sinabi na nu isabi muy mani kasalanan mu kana, patawarên na ka. Biyan na kan pas-êy amên malabanan muy kasalanan.


{{https://api.unfoldingword.org/obs/jpg/1/en/360px/obs-en-49-18.jpg}}

Pansabin Bapan Namalyari kamuy pawa kan manalangin, mamasan Sabi na buy ulimênên ya kaawyun na mani kaatag ga manampalataya buy isabi sa kaatag ya mani dinyag na para kamu. Ya kaganawan ati, makasawup kamu amên pumas-êy ya pamikibêtêk mu kan Bapan Namalyari.


//A Bible story from: Romans 3:21-26, 5:1-11; John 3:16; Mark 16:16; Colossians 1:13-14; 2 Corinthians 5:17-21; 1 John 1:5-10//
