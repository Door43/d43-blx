====== 41. Pinabyay Bapan Namalyari si Jesus  ======

{{https://api.unfoldingword.org/obs/jpg/1/en/360px/obs-en-41-01.jpg}}


Pamakayarin impakun mani sundalus si Jesus sa kurus, sinabin mani asê maniwalay pinunun mani Judio kan Pilatu, “Gobernador, naganaka yan na  kalaraman  tawun abiin sabitun nabyay yapun. Sinabi nay pamakayarin tatluy allu mabyay yan manguman. Kaylangan ipabantay ya pinilbêngan kana amên mapilmiyan tamuy asê malimêd  mani tagasunul nay lawini na buy a sila makadyag kwentuy nabyay yan manguman.”


{{https://api.unfoldingword.org/obs/jpg/1/en/360px/obs-en-41-02.jpg}}


Pikitbayan silan Pilatu, “Mipikilaku kaw dakun umnuy mani sundalus buy papakabantayan  yun mangêd da pinilbêngan kana.” Kabay pinigtan lan pamigtay maragul la batuy  pinanakep la sa lubut lêyang buy impabantay sa mani sundalus amên mapilmiyan na ayin makalimêd sa lawinin Jesus. 

{{https://api.unfoldingword.org/obs/jpg/1/en/360px/obs-en-41-03.jpg}}


Pamakayarin in-ilbêng si Jesus pamakawasak, Alluy nan Pagpaynaway abitu.  Sa Allun  Pagpaynawa, pan-ibawal mani Judiuy maku sa pamilbengan. Kabay asê nilakuy mani tagasunul na sa pamilbêngan. Pamakamaranun Duminggu nakuy mani babayi sa pinilbêngan kan Jesus amên punwan pabangi ya lawini na. 

{{https://api.unfoldingword.org/obs/jpg/1/en/360px/obs-en-41-04.jpg}}


Kaban papakun sila sa pinilbêngan bengat tan nangayun. Gisay ang-el Panginuun ya nagtabuy ubat sa langit. Nanuwad yan kimat ta mamakasilêw. Intulin nay batuy pinanakêp sa pinilbêngan buy niknu ya sa batu. Kabay sa sadyay limun mani sundalus nabungsul sila. 


{{https://api.unfoldingword.org/obs/jpg/1/en/360px/obs-en-41-05.jpg}}


Pamakalateng  mani babayi sa pamilbengan, sinabin ang-el  kallay, “Agana kaw malimu. Ayin na baydi si Jesus. Nabyay yinan manguman kaparisun sinabi na. Elewen yuy pinilbengan kana.” Inêlêw wabay mani babayi ya pinikalêkan kan Jesus. Ayin nabay baydu si Jesus! 


{{https://api.unfoldingword.org/obs/jpg/1/en/360px/obs-en-41-06.jpg}}


Sinabin ang-el sa mani babayi, “Mita kawna buy ipatanda yu sa mani tagasunul la nabyay yan manguman si Jesus buy muna yina kalla sa Galilea.” 


{{https://api.unfoldingword.org/obs/jpg/1/en/360px/obs-en-41-07.jpg}}


Limu buy sayay matanam mani babayi. Nuwayu sila papakun sa mani tagasunul amen ikwentu lay  manged da balita. 

{{https://api.unfoldingword.org/obs/jpg/1/en/360px/obs-en-41-08.jpg}}

Kaban papakun na mani babayi sa mani tagasunul Jesus amên sabin na mangêd da balita, nagpakit kalla si Jesus buy inulimên laya. Sinabin Jesus, “Agana kaw malimu. Mita kawna buy ipatanda  yu sa mani tagasunul kuy maku sila sa Galilea buy makitan lakina baydu.”  

//A Bible story from: Matthew 27:62-28:15; Mark 16:1-11; Luke 24:1-12; John 20:1-18//


