====== 25. Tinuksun  Satanas si Jesus ======

{{https://api.unfoldingword.org/obs/jpg/1/en/360px/obs-en-25-01.jpg}}

Pamakayarin nabawtismuwan Jesus, tambêng yan pikilakun Ispiritun Bapan Namalyari sa kakyangan. Nag-ayunu ya baydu un apattapuy allu buy apattapuy yabi. Inlumatêng baydu si Satanas amên tuksun ya dayi. 


{{https://api.unfoldingword.org/obs/jpg/1/en/360px/obs-en-25-02.jpg}}


Sinabin Satanas, “Nu sikay nabay ya Anak Bapan Namalyari, daygên mu wati bay kanên na mani batun ati.” 

{{https://api.unfoldingword.org/obs/jpg/1/en/360px/obs-en-25-03.jpg}}

Nakitbay si Jesus, “Idi sa kasulatan, ‘Alwan kay sa kanên mabyay ya tawu nun a sa balang sabin Bapan Namalyari.”’ 

{{https://api.unfoldingword.org/obs/jpg/1/en/360px/obs-en-25-04.jpg}}

Pamakayari pikilaku yan Satanas sa têngêl templun Jerusalem. Sinabi na, “Nu sikay nabay ya Anak Bapan Namalyari, magnabu kati. Ta idi sa kasulatan, ‘Iutus Bapan Namalyari ya mani ang-el na ta sal-un laka amên asê midumpul la bitis mu sa batu.”’ 

{{https://api.unfoldingword.org/obs/jpg/1/en/360px/obs-en-25-05.jpg}}

Nuwa nakitbay si Jesus, “Idi sa kasulatan, ‘Gana mu subukun na Panginuun mun Namalyari.”’ 

{{https://api.unfoldingword.org/obs/jpg/1/en/360px/obs-en-25-06.jpg}}

Pamakayari, pikilaku yan Satanas sa matag-ay ya bung-uy buy impakit kanay kaganawan bansa buy kangêdan mani ati. Sinabi na, “Idin ku kamuy kaganawan abiin, nu manduku ka buy mangulimên kangku.” 

{{https://api.unfoldingword.org/obs/jpg/1/en/360px/obs-en-25-07.jpg}}

Nakitbay si Jesus, “Magtas kay Satanas! Gawan idi sa kasulatan, ‘Kay Panginuun mun Bapan Namalyari ya sambên buy suywan mu.”’ 


{{https://api.unfoldingword.org/obs/jpg/1/en/360px/obs-en-25-08.jpg}}

Asê natuksu si Jesus sa mani panuksun Satanas kana. Kabay inlakwanan yan Satanas. Pamakayari, inlumatêng ngaman na ang-el Bapan Namalyari buy nagsuyu kan Jesus.

//A Bible story from: Matthew 4:1-11; Mark 1:12-13; Luke 4:1-13//


