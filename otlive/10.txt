====== Panlumibas Ang-el ======

{{https://api.unfoldingword.org/obs/jpg/1/en/360px/obs-en-10-01.jpg?direct&}}

Naku si Moises buy si Aaron sa arin Egiptu buy sinabi la, “In-utus kay Bapan Namalyari ya sabin kamuy ati, ‘Sêpat mun ibus sa mani Israelita ta sabay ya mani tawu ku.’” Nuwa kay kinaliyan silayna man ari, ya sinabi na, “Ti, a ku kalabay, ta a ku kakilalay abiin na Namalyari yu.” A na imbus sa mani Israelita, nun a lakwas na pun pinabayat ta ubra la! (Exodo 5:1-14)

{{https://api.unfoldingword.org/obs/jpg/1/en/360px/obs-en-10-02.jpg?direct&}}

Pawan pansabin arin Egiptuy, “A ku ibus ya mani Israelita.” Kabay namipadanas si Bapan Namalyarin mapuy pamasakit sa Egiptu. Sinabi na, “Sa kapamilatan mani pamasakit ta ati, ipakit kuy makapangyarian naku pun sa arin Egiptu buy sa mani diyusdiyusan la.” (Exodo 6:1)

{{https://api.unfoldingword.org/obs/jpg/1/en/360px/obs-en-10-03.jpg?direct&}}

Ya nunan pamasakit, dinyag Bapan Namalyarin dayay Ilug Nilo. Nuwa agyan parabaydu pun na dinyag na, sinabi yaman ari, “A ku ibus ya mani Israelita.” (Exodo 7:14-24)

{{https://api.unfoldingword.org/obs/jpg/1/en/360px/obs-en-10-04.jpg?direct&}}

Namipagtan naman si Bapan Namalyarin sadyay lakên tugak sa buun Egiptu. Nakisabi ya ari kan Moises, “Ipatas muy mani tugak.” Sên ayin nay mani tugak, sinabi ya man Ari ya, “A ku ibus ya mani Israelita.” (Exodo 8:1-15)

{{https://api.unfoldingword.org/obs/jpg/1/en/360px/obs-en-10-05.jpg?direct&}}

Namipagtan na êt balikatu si Bapan Namalyari. Pamakayarin balikatu, langêw wa êt. Kabay sinabin ari, “Nu ipatas yuy mani langêw, ibus kataw na.” Nanalangin si Moises buy intas Bapan Namalyari ya mani langêw sa buun Egiptu. Nuwa sên ayin na êt ta langêw, sinabi ya êt ari, “A ku ibus ya mani Israelita.” (Exodo 8:16-32)

{{https://api.unfoldingword.org/obs/jpg/1/en/360px/obs-en-10-06.jpg?direct&}}

Pamakayari, namipagtan na êt si Bapan Namalyarin sakit sa mani ayup mani Egiptu. Nati ya mani ayup, nuwa sinabi ya êt ari, “A ku ibus sa mani Israelita.” (Exodo 9:1-7)

{{https://api.unfoldingword.org/obs/jpg/1/en/360px/obs-en-10-07.jpg?direct&}}

Sinabin Bapan Namalyari kan Moises, “Manakmal kan abu buy isamwag mu sa angin sa arap arin Egiptu.” Sên dinyag Moises sa abitu, inlusuy mani Egiptu, nuwa ayin naman na mani Israelita. Nuwa sinabi ya êt ari, “A ku ibus ya mani Israelita.” (Exodo 9:8-12)

{{https://api.unfoldingword.org/obs/jpg/1/en/360px/obs-en-10-08.jpg?direct&}}

Namauran na êt elu si Bapan Namalyari. Nasiray malakêy gitnan mani Egiptu buy nati ya mani tawuy nipag-awas sa bali. Inpabêg ari silan Moises buy si Aaron. Sinabi na, “Nangasalanan naku. Dali! Malyari kawnan mita.” Kabay nanalangin si Moises buy tinunggên na panguran elu. (Exodo 9:13-32)

{{https://api.unfoldingword.org/obs/jpg/1/en/360px/obs-en-10-09.jpg?direct&}}

Nuwa paramanbaydu, nangasalanan manguman na ari. Nakdêy pun êt ta ulu na buy pansabin na pun êt ta, “A ku ibus ya mani Israelita.” (Exodo 9:33-35)

{{https://api.unfoldingword.org/obs/jpg/1/en/360px/obs-en-10-10.jpg?direct&}}

Namipagtan na êt sadyay lakên durun si Bapan Namalyari sa buun Egiptu. Si abituy kaganawan gitnay asê nasira sabitun nanguran elu, kinnan naman mani durun. (Exodo 10:1-20)

{{https://api.unfoldingword.org/obs/jpg/1/en/360px/obs-en-10-11.jpg?direct&}}

Pamakayari, pinadiglêm ma man Bapan Namalyari ya buun Egiptu sa tatluy allu. Kabay asê nakaawas sa bali ya mani Egiptu. Nuwa nasawang ngaman sa lugal buun Israelita. (Exodo 10:21-26)

{{https://api.unfoldingword.org/obs/jpg/1/en/360px/obs-en-10-12.jpg?direct&}}

Agyan siyam may pamasakit ta nadanasan mani Egiptu, pansabin na pun êt ta, “A ku ibus ya mani Israelita.” Gawan asê kalabay mallêngêy ari, namipagtan na êt si Bapan Namalyarin ikamapuy pamasakit buy sabay yay ati ya mamibayun isip ari. (Exodo 10:27; 11:1)

//A Bible story from: Exodus 5-10//

{{https://api.unfoldingword.org/obs/jpg/1/en/360px/obs-en-11-01.jpg?direct&}}

Sinabin Bapan Namalyari kan Moises, “Nu asê pun êt ibus arin Egiptuy mani Israelita, patin kuy kaganawan panganay ya lawyaki sa Egiptu, tawu man o ayup.” Sên natandan ari ya ati, sinabi na pun êt ta, “A ku ibus sa mani Israelita.” (Exodo 11:4-8)

{{https://api.unfoldingword.org/obs/jpg/1/en/360px/obs-en-11-02.jpg?direct&}}

Sinabin Bapan Namalyari kan Moises, “Isabi mu sa mani tawuy manampalataya kangkuy mamili silan gisay tupa o kambing nga mamangêd.” (Exodo 12:21)

{{https://api.unfoldingword.org/obs/jpg/1/en/360px/obs-en-11-03.jpg?direct&}}

Sinabi pun êt Bapan Namalyari ya, “Patin lay tupa o kambing buy si dayan ati, ikuskus la sa pasbul la amên asê mati ya panganay lay lawyaki. Itêktêk lay karnin ayup buy kêna lay ati. Mangan sila êt tinapay ya ayin pamalbag. Kaylangan silan maglêan sa pamita sa Egiptu.” (Exodo 12:3-13)

{{https://api.unfoldingword.org/obs/jpg/1/en/360px/obs-en-11-04.jpg?direct&}}

Sinunul mani Israelitay kaganawan in-utus Bapan Namalyari kalla. Sên limbanakan yabi, pinatin Bapan Namalyari ya kaganawan panganay ya lawyaki sa buun Egiptu. (Exodo 12:29-30)

{{https://api.unfoldingword.org/obs/jpg/1/en/360px/obs-en-11-05.jpg?direct&}}

Nuwa ya kaganawan balin Israelita, kinuskusan lan daya. Kabay inlibasan silan ang-el Bapan Namalyari. Sa pakapakun baydu, ayin nati sa mani panganay la buy niligtas sila gawan sa dayan tupay nakakuskus. (Exodo 12:27-28)

{{https://api.unfoldingword.org/obs/jpg/1/en/360px/obs-en-11-06.jpg?direct&}}

Nuwa taganan asê naniwalay mani Egiptu kan Bapan Namalyari. A la sinunul la sinabin Bapan Namalyari. Kabay asê inlibasan ang-el Bapan Namalyari ya bali lay ayin daya. Pinatin ang-el Bapan Namalyari ya kaganawan panganay lay lawyaki buy ya mani panganay lay ayup. (Exodo 12:29)

{{https://api.unfoldingword.org/obs/jpg/1/en/360px/obs-en-11-07.jpg?direct&}}

Nati ya kaganawan panganay lay lawyakin Egiptu, agyan na mani idi sa sukulan buy ya anak ka panganay un ari. Sa yabin abitu, sadyay panangis mani Egiptu gawan sa lungkut la. (Exodo 12:30)

{{https://api.unfoldingword.org/obs/jpg/1/en/360px/obs-en-11-08.jpg?direct&}}

Amêsên, impabêg ari silan Moises buy si Aaron. Sinabi na kalla, “Pakilaku yinay mani Israelita. Mita kaw na baydi.” Para êt bayduy sinabin mani Egiptu kalla. (Exodo 12:31-32)

//A Bible story from: Exodus 11:1-12:32//

{{https://api.unfoldingword.org/obs/jpg/1/en/360px/obs-en-12-01.jpg?direct&}}

Natula tulay mani Israelita gawan mita silay na sa Egiptu. A silay na ipus. Maku silay na sa lugal la impangakun Bapan Namalyari sa layin Abraham. Indin mani taga Egiptuy kaganawan inyawad mani Israelita, agyan na mani gintu, pilak, o maulagay gamit. Dilag dakun umnuy tawuy taga kaatag êt ta lugal ya nakilaku sa mani Israelita sa pamita la sa Egiptu gawan nanampalataya sila êt kan Bapan Namalyari. (Exodo 12:33-36)

{{https://api.unfoldingword.org/obs/jpg/1/en/360px/obs-en-12-02.jpg?direct&}}

Sa pamitan mani Israelita, pawa silan pan-awyunan buy panbantayan Bapan Namalyari. Nuna ya kalla sa kapamilatan matag-ay ya ulap ya sabay ya pansunulun la. Nu yabi yana, pakadyag yan apuy ya ati. Si kay sêpat lan daygên, sumunul sila kan Bapan Namalyari. (Exodo 13:21-22)

{{https://api.unfoldingword.org/obs/jpg/1/en/360px/obs-en-12-03.jpg?direct&}}

Asê namanan, nagbayuy isip arin Egiptu buy mani tawu na. Labay lan paudungun na mani Israelita buy manguman lan daygên ipus. Nalyari ya ati amên ipakit Bapan Namalyari ya mas makapangyarian ya  kaysa sa arin Egiptu buy sa mani diyusdiyusan la. (Exodo 14:5)

{{https://api.unfoldingword.org/obs/jpg/1/en/360px/obs-en-12-04.jpg?direct&}}

Kabay tinagal un ari buy mani sundalus nay mani Israelita amên manguman nan daygên ipus. Sên nakit mani Israelitay mani sundalus, nalimu sila. Nasipit sila sa mani sundalus buy sa Dagat ta Naudit. Kabay nakatangis sila. Si sinabi la, “Uysiyan namita kay yapun sa Egiptu ta? Pakan kay mati kay awêd baydi!” (Exodo 14:6-12)

{{https://api.unfoldingword.org/obs/jpg/1/en/360px/obs-en-12-05.jpg?direct&}}

Sinabin Moises sa mani tawu, “Agana kaw malimu, ta si Bapan Namalyari ya makilaban para kantamu.” Sinabi yaman Bapan Namalyari kan Moises, “Sabin mu sa mani tawuy isusundu lay pamita la sa Naudit ta Dagat.” (Exodo 14:13-16)

{{https://api.unfoldingword.org/obs/jpg/1/en/360px/obs-en-12-06.jpg?direct&}}

Nagpabunak ka ulap sa mani Egiptu buy sa mani Israelita. Kabay asê nakitan mani sundalus Egiptuy mani Israelitay pantagalên la. (Exodo 14:19-20)

{{https://api.unfoldingword.org/obs/jpg/1/en/360px/obs-en-12-07.jpg?direct&}}

Sinabin Bapan Namalyari kan Moises, “Itag-ay muy gamêt mu sa dagat buy miatag ga lanêm.” Nanunul si Moises. Nanyupyup pa malakas sa angin buy niatag ga lanêm. Kabay napakadyag dan ya bunak dagat. (Exodo 14:21)

{{https://api.unfoldingword.org/obs/jpg/1/en/360px/obs-en-12-08.jpg?direct&}}

Kabay nakadan na mani Israelita sa namalay luta. (Exodo 14:22)

{{https://api.unfoldingword.org/obs/jpg/1/en/360px/obs-en-12-09.jpg?direct&}}

Sên ayin nay ulap, nakit mani taga Egiptuy mamwayuy nay mani Israelita. Kabay tinagal la sila. (Exodo 14:23)

{{https://api.unfoldingword.org/obs/jpg/1/en/360px/obs-en-12-10.jpg?direct&}}

Dinuman sila êt sa dinanan mani Israelita, nuwa gawan sa dinyag Bapan Namalyari, nilêmlêm ya mani sakayan la sa burak. A lay na tanda nu sabêt ta daygên la buy nipan-angaw sila tana, “Muwayu kitamina! Ya Bapan Namalyarin mani Israelitay mallumaban kantamu!” (Exodo 14:24-25)

{{https://api.unfoldingword.org/obs/jpg/1/en/360px/obs-en-12-11.jpg?direct&}}

Sên nakalipay yay mani Israelita, in-utus Bapan Namalyari si Moses, “Ipaktang muy gamêt mu sa dagat.” Sên dinyag nay abitu, niuman na lanêm buy natugpawan na mani taga Egiptu. Nalumud da kaganawan sundalus Egiptu. (Exodo 14:26-28)

{{https://api.unfoldingword.org/obs/jpg/1/en/360px/obs-en-12-12.jpg?direct&}}

Sên nakitan mani Israelitay nati yay mani Egiptu, nanampalataya sila kan Bapan Namalyari. Naniwala sila êt ta prupetan Bapan Namalyari si Moises. (Exodo 14:31)

{{https://api.unfoldingword.org/obs/jpg/1/en/360px/obs-en-12-13.jpg?direct&}}

Nagsayay mani Israelita, gawan inligtas silan Bapan Namalyari. A sila nati buy a silay na ipus! Malaya silay nan maglingkud kan Bapan Namalyari. Malakêy ingkanta la sa pagpasalamat la sa pangabus la. Nagkanta silan mani pangulimên gawan inligtas silan Bapan Namalyari. (Exodo 15:1-21)

{{https://api.unfoldingword.org/obs/jpg/1/en/360px/obs-en-12-14.jpg?direct&}}

In-utus Bapan Namalyari kallay, “Balang tawun, magkalutu kaw sa buwan ati. Mangwa kaw gisay tupay mangêd buy ilutu yuy ati. Pamakayari, kêna yu kaawyun na tinapay ya ayin pamalbag. Daygên yuy abiin bilang pangganaka yu sa pamiligtas ku kamuyu sa Egiptu.” (Exodo 12:1-20)

//A Bible story from: Exodus 12:33-15:21//


