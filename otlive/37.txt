====== Ester Reyna ======
 
Si Ester buy ya Ari

Dilag gisay dalagay taga Israel ya maglagyun Ester.  Nati yay mangatwa na,  kay ama natan Mardoqueoy nanaysay kana.  Dinakep lay mitaama kaawyun na mani taga Israel buy  gintan sa bansan Persia.  Napas-ey ya arin Persia.  Malimuy balang gisa kana.  Sen  nagsuluk ka  ari sa reyna,  impatas naya ta nangkap yan kaatag ga reyna.  Nipabeg yan manganged da dalaga sa pansakupun na,  bineg na si Ester sa malakey tawu ya sabay ya napili nan  bayun reyna.  Nuwa ase sinabin  Ester ya gisa yan taga Israel.  


Dilag gisay  manungkulan sa Persiay maglagyun Haman. Nu manduman ya kaylangan  manduku kanay kaganawan tawu, kay gigisan Mardoqueoy ase manduku kana ta kay si Bapan Namalyari yaman na pandukwan na. Kabay nanubag si Haman. Labay nan ablasen si Mardoqueo. Gisay allu pikisabyan Haman na ari, “Ya mani taga Israel ya ase manunul sa patakaran mu. Manyag kan patakaran  amen mapati sila.  Si Haman nam-i yan pera sa ari amen mapasunul nay ari  sa kalabayan na. Sinabin Haman sa mani tawuy paradi, “Kaylangan patin na mani taga Israel.   Si Haman nanyag yan pamibitinan kan Mardoqueo ta amen mapati naya.  Pinagkasabin  Mardoqueo si Ester un lakwen  nay ari amen makilunus lunus  ya para sa ama na.>> Nuwa sinabin Ester, “Nu dilag maku sa ari  un  a na pan-ipabeg patin  ya.>>  Sinabi na sa mani taga Israel  ya manalangin sila para kana.  Kabay sinabin Ester,  “Maku waku sa ari.  Nu patin naku ayin nakun madyag.>>
                                                                        
Inlengen  Bapan Namalyari ya panalangin mani taga Israel. Tinanggap ari si Ester.  Sinagyat Ester  ya ari buy si Haman sa kalutu na. Buy pinatang yan ari, “Reynan Ester, sabet ta labay mu?>>  Sinabin Ester, “A ku labay  ya patin naku.>>  Nakitbay ya ari, “Sisabet ta manyag parabaysen kamu?>>  Kabay sinabin Ester, “Ayin kaatag nun a ya kapati ku ya sabay  ya nadawak ka si Haman.>> Sen nalenge nay sinabin Ester, sadyay tubag ari  kan  Haman.  Kabay impabitin  na si Haman sa in-il-an na para kan Mardoqueo.  Niligtas sa mani taga Israel.  Si Ester kaparisu yan Jesus.  Nakal-an yan mati amen miligtas sa kaparisu nan taga Israel.  Si Jesus nati ya et para kantamu amen miligtas kitamu sa impernu,  ya sabay ya bibiyan Satanas.  

