====== Mani Andug, Mani Pista ======

{{https://api.unfoldingword.org/obs/jpg/1/en/360px/obs-en-13-09.jpg?direct&}}

Nu sisabêt man na asê manunul sa utus Bapan Namalyari, kaylangan yan mag-andug ayup sa arapan Toldan Pagtipunan. Patin pari ya ayup buy sêlbên nay ati sa pamiandugan. Ya dayan in-andug ga ayup, sabay ya mananip kasalanan buy mallinis kana sa arapan Bapan Namalyari. Pinilin Bapan Namalyari si Aaron, ya kakan Moises buy mani anak na amên silay magin pari. (Exodo 27:1-8; 28:1)

Ya mani Pestan Israelita 

Amêsên, sinabin Bapan Namalyari kan Moises ya kaganawan  lawyaki, magtipun para sa pagpesta  sa Panginuun. Abituy pamititipun lan magpista, katitlu lan  daygên balang gisay tawun. 

Ya munan pestay  daygên la nu mayari ya buwan Marso, sabay ya  Pangganaka la sa pamitas  kallan Bapan Namalyari baydu sa bansan Egiptu. Balang pamilya, mamatin tupa ta kêna  la nu lumatêng nga kaawat. Pamakawasak, mag-umpisa silan mangan tinapay ya ayin pamalbag anggan lumibas sa  pituy allu, buy a sila  mag-ubra.

Ya ikalwan pagpesta la, sabay ya Pestan Pentecostes. Abituy daygên la pamakalibas  limampuy allu pamakaubat lan nagpestan Pangganaka. Ya nunan tagêy intanem la, idin la para sa Panginuun.

Ya ikatluy pestay, daygên la nu mayari ya buwan Septembre, sabay ya Pestan Tabirnakuloy pagpasalamat la kan  Bapan Namalyari gawan sa pamupul la. Ya daygên la, manyag silan sawung ya panugêlan la sa lalên pituy allu ta abituy pangganaka la sa pamiligtas kallan Bapan Namalyari sabitun intas  na sila sa bansan Egiptu.

(Exodo 23; Libitiko 23)
