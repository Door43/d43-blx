====== Dinyag kaganawan tawuy ustu sa makitan la liban kan Rut buy ======

Dinyag Bapan Namalyari ya kaganawan tawu, nuwa pansalangsangên la ya. Pinilin Bapan Namalyari ya Israelita un makatanda tungkol kana buy mangolimên kana. Nuwa nu minsan ya taga Israel manalangsang sila êt kan Bapan Namalyari. Magsimba sila êt sa rebulto si kaatag êt ya alwan pêtêg ya Diyos napaka silay na ya ayin paniwala kan Bapan Namalyari. Kabay namipagtan si Bapan Namalyari un gulo buy kablayan kallan taga Israel ta kay subukan na sila ta êmên mag-urung sila sa lokob na. Dilag gisay mitaanak ya nanugêl sa lutan Moab ta êmên baydu mangkap maêkan. Si bapa la nati baydu kabay si luway anak na nakapag-asawa ta baydu sa kababayên ta taga Moab. Nangabyayan sila sa bansan Moab un mapuy taon. Nati sila êt baydu ya luway anak na ya liyake. 
Sika, siku, sikitamu, dinyag Bapan Namalyari. Nu maniwala kitamu kana buy natandan mu ya tungkul kana, sika ya napili un mangolimên kana buy mipatanda un kapangyarian na.
Ya pinakaindu la sa pamiliya si Noemi. Si mani manuyang nay Moabita silan Ruth buy si Orpah. Kalabay mag-urung si Noemi sa lugal la sa Israel. Si Ruth buy si Orpah nakilako kana. Kabay sinabin Noemi kalla si sinabina “Mag-urung kaw na kamuyuy anak ko. Kabay pinatang laya. Sinabin na tuwa kina. “Awta kilako kaw kangku? Ayin nakinan anak ya maipaasawa kamoyu. Kinasulapuan  na kinan Bapan Namalyari.” Dinêp un Orpah si Noemi la mag-urung yay na sa lugal la buy sa mangatuwa na. Nuwa tinakês Ruth si Noemi buy sinabina, “Amo ko lakwanan. Nu dakon antuy lakwên mo kilako wa ko. Si kataoan moy mag-in kataoan ko buy si Namalyari moy mag-in Namalyari ko êt.”  Kabay pinakilako yay nan Noemi si Ruth sa Betlehem sa lugal un Israelita.

Si Ruth masantêng yan manunul sa ampu na. Agyan dakon antuy lakwên un Noemi ana ya inlakwanan. Kabay aya êt inlakwanan un ampu na. Para kitamu êt baydu nu manunul kitamu êt kan Bapan Namalyari sa pag-urung na sa langit ana kitamu êt lakwanan. 

Si Noemi buy si Ruth ya mag-kasakit. Sinabin Ruth kan Noemi, “maku sa pamalutanpali ta mamalut akun tilalagay ya nalakwanan balang mamalut.” Kabay namita yay nan nako sa palyanan kalamo na ya pamagapasan Boaz. Kinotang un Boaz ya ipus na nu dakon sisabêt ya mag-kababayan un mamulot. Si sinabila taga-Moab kalamon Noemi. “Kabay natandan Boaz ya tungkul kan Ruth sa ampu na. Nakit êt Boaz ya kasipagan na. Kabay sinabi na kan Ruth, “Baydi ka tanan manugêl kalamo mo silay ipus ko angga sa maubos un gapasên ya trigo ko.” Sinabi na sa mani kasawup na. ”Ayo yan pasakitan. Ibalag yuy kaatag ya pali ta amên ya dilag matipon. “ Sên yabi yana sinabin Ruth kan Noemi ya tungkol sa mangêd ya nakêm Boaz. Kabay nasabin Noemi, “Dayi Lunusan yan Bapan Namalyari. Kalamanan tamu ya si Boaz.” 

Inpabêg Boaz ya mapuy-tuwa ya dilag katungkulan sa pamititi-ponan la sa Betlehem, gawan dilag pun êt gisay kadayan Noemi ya dilag karapatan un makapag-asawa kan Ruth nu kalabay ya. Kabay kinotang la ya hati ya liyaki nu labay na yan mapag-asawa si Ruth. Gawan ana labay, maasawan Boaz si Ruth. Sa kultura la, binyanan hata liyaki si Boaz un gisay sapatos ya tanda un pamikakasundo la. Kabay si Ruth napag-asawan Boaz. Kabay binyanan sila Bapan Namalyri un gisay anak ya pambêgên lan Obed. Gisay allo dilag gisay babayi ya nag-sabi kan Noemi, si sinabina, “Olimênên si Bapan Namalyari! Binyanan nakan gisay apo ya manambay lano kamu. Kakaidwan na kan manuyang mu.” Kabay nakatanam si Ruth un sadyay saya sa nakêm na, kabay nagsuyu ya kan Bapan Namalyari buy sa mani tawu na. Si Obed, ya anak la nag-in apu un David, ya makapangyarian sa balayan un Israel.
Pagpalaên kitamu êt Bapan Namalyari nu manuyu kitamu buy mangulêmên kana.
