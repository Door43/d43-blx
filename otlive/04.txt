====== Mani Bansa ======

{{https://api.unfoldingword.org/obs/jpg/1/en/360px/obs-en-04-01.jpg}}


Malakêy tawun na inlumibas pamakayarin bapan dagul lanab. Inlumakêy nan manguman na mani tawu sa babun luta. Buy awlagi kay gigisay sabi ya panggamitin la. Nuwa imbis saman sunulên lay utus Bapan Namalyari ya pakapnun lan mani tawuy babun luta, niaawyun silay naman buy nag-umpisan nipaydêng gisay balayan.


{{https://api.unfoldingword.org/obs/jpg/1/en/360px/obs-en-04-02.jpg}}

Mapagpapadayêw wa mani tawu awlagi. Ayin silan pakyalam sa pansabin Bapan Namalyari. Nag-umpisan namipaydêng gisay tore ya mani tawu. Sinabi la, “Isadsad tamuy ati angga sa langit ta amên makilala kitamun malakêy tawu.” Nakitan Bapan Namalyari ya nu pawan miaawyun na mani tawu, mas malakêy madyag lay nangadadawak. (Genesis 11:4-6)


{{https://api.unfoldingword.org/obs/jpg/1/en/360px/obs-en-04-03.jpg}}

Pikakaatag Bapan Namalyari ya sabi la ta amên a sila nikakaintindi. Sa pakapakun baydu, a la maisunduy panyag lan tori buy balayan ya binêg Babel. Ya labay sabin Babel, “asê nikakaintindi”. Kabay nangapikikyat ya mani tawu sa babun luta. (Genesis 11:7-9)